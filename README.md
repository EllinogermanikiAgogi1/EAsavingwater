# EAsavingwater
ΑΞΙΟΠΟΙΗΣΗ ΒΡΟΧΙΝΟΥ ΝΕΡΟΥ ΓΙΑ ΤΟ ΠΟΤΙΣΜΑ ΤΟΥ ΚΗΠΟΥ

Αρχικά, η σημασία του νερού για την διατήρηση και την εξέλιξη της ζωής είναι τεράστια. Οπότε, σκεφτήκαμε να δημιουργήσουμε μια συσκευή, η οποία θα βοηθήσει στην εξοικονόμηση του νερού. Το έργο μας έχει ως στόχο να αποθηκεύει και να επαναχρησιμοποιεί το νερό της βροχής για καθημερινές οικιακές χρήσεις και συγκεκριμένα για το πότισμα του κήπου/φυτών. Καθώς ρίχνουμε νερό πάνω στην ταράτσα του κτηρίου που θα φτιάξουμε, το νερό αυτό θα αποθηκεύεται σε μια δεξαμενή/ένα δοχείο, η οποία θα υπάρχει μέσα στο κτήριο. Παράλληλα, όταν η δεξαμενή γεμίσει θα κλείνει με έναν servo κινητήρα και δεν θα αποθηκεύει άλλο νερό. Στη συνέχεια, έξω και δίπλα από το κτήριο θα δημιουργήσουμε έναν κήπο, με φυτά, λουλούδια και αρκετό χώμα. Μέσα στο χώμα θα τοποθετήσουμε έναν αισθητήρα υγρασίας, με τον οποίο θα ελέγχουμε αν είναι ποτισμένα ή όχι τα φυτά. 

Επίσης, κοντά στο χώμα του κήπου θα υπάρχει ένα σωληνάκι, το οποίο θα είναι συνδεδεμένο με την ηλεκτροβάνα που θα υπάρχει στη δεξαμενή. Όταν ο αισθητήρας υγρασίας ανιχνεύσει ότι το χώμα του κήπου είναι στεγνό, τότε θα ξεκινήσει η ηλεκτροβάνα και θα ρίχνει νερό στο χώμα, μέχρι ο αισθητήρας υγρασίας να ανιχνεύσει ότι το χώμα είναι αρκετά βρεγμένο. Έτσι με αυτήν τη συσκευή, εξοικονομούμε αρκετό νερό σε σχέση με το να ποτίζουμε με το λάστιχο τα φυτά, χωρίς να σκεφτόμαστε την ποσότητα νερού που χρειάζονται τα φυτά μας. Με αυτόν τον τρόπο και διαχειριζόμαστε σωστά το νερό, αλλά και προστατεύουμε τα φυτά μας είτε από υπερβολικό πότισμα είτε από ξηρασία.

Τα υλικά που θα χρειαστούμε είναι: 
1) Microbit starter kit 29,90 €
2) Micro: Bit Breakout 4,74 €
3) 1 servo κινητήρας 3,60 €
4) 1 κινητήρας 1,90 €
5) 1 ultra sonic 2,50 €
6) Breadboard 830 tie point  4,20 €
7) Breadboard 400 tie point 3,20 €
8) Small Alligator Clip to Male Jumper Wire Bundle 2,60 €
9) liquid pump motor 4,90 €
10 silicone tube transparent 0,60 €
11) Relay 5v 3,70 €
12) Αισθητήρας υγρασίας εδάφους 1,90 €

ΣΥΝΟΛΟ: 63,74 €
