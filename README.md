# EAsavingwater

Γεια σας! Είμαστε οι EA-saving water, η ομάδα ρομποτικής της Γ Δημοτικού, της Ελληνογερμανικής Αγωγής! Παρακάτω σας παρουσιάζουμε το πρόβλημα που προσπαθούμε να λύσουμε, αλλά και την κατασκευή που φτιάξαμε.


Τίτλος project: Αξιοποίηση του βρόχινου νερού για το πότισμα του κήπου

Κατηγορία: Πράσινη διαχείριση νερού

Όνομα Ομάδας: EA-savingwater

Όνομα σχολείου: ΕΛΛΗΝΟΓΕΡΜΑΝΙΚΗ ΑΓΩΓΗ


ΤΟ ΠΡΟΒΛΗΜΑ

Σήμερα, η έλλειψη του νερού είναι ένα από τα πιο σοβαρά προβλήματα του κόσμου για την ανάπτυξη σε πολλές περιοχές. Πάρα πολλοί άνθρωποι δεν έχουν πρόσβαση σε καθαρό νερό.

Η έλλειψη νερού είναι το πιο σημαντικό πρόβλημα που επηρεάζει τον πλανήτη και θα συνεχίσει να το κάνει στο μέλλον. Υπάρχουν χώρες που έχουν περισσότερα αποθέματα νερού και κάποιες λιγότερα. Αυτό δημιουργεί ανισότητα μεταξύ των ανθρώπων.

Η έλλειψη και η κακή ποιότητα νερού συνεχίζουν να αποτελούν ένα από τα μεγαλύτερα προβλήματα της εποχής µας.  Η Αφρική και η Ασία αντιμετωπίζει σε μεγάλο βαθμό το πρόβλημα της έλλειψης νερού. Το νερό ανήκει σε όλους και όλοι δικαιούνται ίση πρόσβαση σε αυτό. Η πρόσβαση στο νερό, στοιχείο απαραίτητο για τη ζωή και την υγεία, είναι ένα από τα θεμελιώδη δικαιώματα του ανθρώπου.

Το νερό αποτελεί «πηγή ζωής για τον πλανήτη και τους κατοίκους του». Χωρίς αυτό δεν υπάρχει πλανήτης, δεν υπάρχει ζωή, δεν υπάρχει άνθρωπος.

Το νερό είναι πολύτιμο και δεν πρέπει να το σπαταλάμε. Για παράδειγμα, όταν πλένουμε τα χέρια μας ή τα δόντια μας και αφήνουμε συνέχεια την βρύση ανοιχτή σπαταλάμε πολύ νερό που θα μπορούσαμε αυτό το νερό να το χρησιμοποιήσουμε σε άλλες δουλειές, όπως είναι το πότισμα των λουλουδιών και των φυτών. Έτσι, για να μειώσουμε λίγο αυτό το πρόβλημα σκεφτήκαμε να φτιάξουμε ένα αυτόματο πότισμα που θα συλλέγει το νερό της βροχής για να ποτίζει τον κήπο. Όταν ποτίζουμε τα φυτά μας με το λάστιχο ξοδεύουμε περισσότερο νερό αλλά και μπορούμε να καταστρέψουμε τα φυτά μας από υπερβολική ποσότητα νερού κατά το πότισμα. Ακόμη, με το αυτόματο πότισμα τα φυτά ποτίζονται στα σωστά σημεία, δηλαδή στο κέντρο του κορμού τους. 

Το νερό της βροχής πέφτει στην ταράτσα και από εκεί στην δεξαμενή νερού. Μετά ανάλογα με την υγρασία που θα έχει το χώμα τον φυτών, θα ενεργοποιείται η αντλία και θα ρουφάει νερό από την δεξαμενή και με σωληνάκι θα το ρίχνει στο χώμα. Δηλαδή, όταν το χώμα είναι στεγνό, θα ρίχνει νερό στα φυτά, ενώ όταν το χώμα είναι αρκετά βρεγμένο θα σταματάει να ρίχνει νερό στα φυτά.


ΥΛΙΚΑ ΚΑΤΑΣΚΕΥΗΣ

Μακετόχαρτο

Κόλλες

Ταινία διπλής όψης

Χαρτόνια

Ψεύτικο γρασίδι

Τουβλάκια Lego

2 δοχεία

Χώμα

Αντλία νερού

Σωληνάκια

Καλώδια κροκοδειλάκια

Servo κινητήρας

Microbit


Η ΚΑΤΑΣΚΕΥΗ ΜΑΣ

Πρώτα απ΄όλα, καλύψαμε το μακετόχαρτό μας με ένα χαρτόνι που μοιάζει με γρασίδι και φτιάξαμε με τουβλάκια Lego ένα σπίτι και μια περίφραξη κήπου. 

![image](https://github.com/EllinogermanikiAgogi1/EAsavingwater/assets/119315105/4534087b-ad89-4801-84dc-7fa4e7179e2c)

![image](https://github.com/EllinogermanikiAgogi1/EAsavingwater/assets/119315105/95364733-b324-4fc9-909e-bcf292f43e25)  

![image](https://github.com/EllinogermanikiAgogi1/EAsavingwater/assets/119315105/793bfa64-fad7-4f40-84db-34fcb2eba25d)


Μετά τα κολλήσαμε πάνω στην μακέτα μας και διακοσμήσαμε την κατασκευή μας με ψεύτικο γρασίδι και με μικρές κατασκευές lego. 

Μέσα στο σπίτι αλλά και στην περίφραξη του κήπου βάλαμε από ένα πλαστικό δοχείο. Το δοχείο του σπιτιού το γεμίσαμε με νερό και το δοχείο του κήπου με στεγνό χώμα και ψεύτικα φυτά.

![image](https://github.com/EllinogermanikiAgogi1/EAsavingwater/assets/119315105/bde75b67-9a37-4ca5-8d97-647990aa0089)

![image](https://github.com/EllinogermanikiAgogi1/EAsavingwater/assets/119315105/c8195f3b-89ac-4ca2-81ae-2ebd42c0d9e7)

![image](https://github.com/EllinogermanikiAgogi1/EAsavingwater/assets/119315105/2be202d9-2e39-4b34-bce4-67425912aae5)

![image](https://github.com/EllinogermanikiAgogi1/EAsavingwater/assets/119315105/af2971f1-fdab-42c3-8322-f01fceef4b02)


Ταυτόχρονα, ξεκινήσαμε να φτιάχνουμε τα ηλεκτρονικά μέρη της κατασκευής μας. Πρώτα, συνδέσαμε τον αισθητήρα υγρασίας με το microbit για να καταλάβουμε πως λειτουργεί αυτός ο αισθητήρας. Αφού προγραμματίσαμε και δοκιμάσαμε τον αισθητήρα στο χώμα, μετρήσαμε την υγρασία των φυτών του σχολείου μας.

![image](https://github.com/EllinogermanikiAgogi1/EAsavingwater/assets/119315105/ae3f7503-e123-4105-b908-39af41cb247b)

![image](https://github.com/EllinogermanikiAgogi1/EAsavingwater/assets/119315105/34490a16-17d9-4f39-8455-ed45d433e6b0)

![image](https://github.com/EllinogermanikiAgogi1/EAsavingwater/assets/119315105/b7373ffa-ff24-4ac3-ba7e-f836548d6c9e)


Μετά, θέλαμε να συνδέσουμε και να προγραμματίσουμε την αντλία νερού με το microbit. Όμως, καταλάβαμε πως αυτό δεν μπορεί να γίνει γιατί η αντλία νερού έχει 9 Volt, ενώ το microbit μπορεί να δεχτεί μέχρι 3 Volt. Οπότε έπρεπε να σκεφτούμε κάτι άλλο που θα μπορούσε να ξεκινήσει την αντλία μας. Έτσι, μιλήσαμε για το πρόβλημα που είχαμε με έναν από τους δασκάλους Φυσικής του σχολείου μας. Μας είπε ότι θα χρειαστούμε μια συσκευή που θα μπορεί να δώσει περισσότερα Volt στην αντλία. Μας είπε ότι μπορούμε να χρησιμοποιήσουμε ένα τροφοδοτικό για να λειτουργήσει η αντλία μας. Αφού συνδέσαμε τα καλώδια της αντλίας με το τροφοδοτικό, ξεκίνησε η αντλία να ρουφάει νερό από το δοχείο και να το ρίχνει στο χώμα.

Μετά όμως είχαμε πρόβλημα για το πως θα συνδέσουμε την αντλία με το microbit και σκεφτήκαμε να μιλήσουμε με έναν από τους δασκάλους Πληροφορικής του σχολείου μας. Μας πρότεινε να βάλουμε έναν servo κινητήρα πάνω στην μακέτα, ο οποίος θα έχει πάνω του ένα καλώδιο. Όταν, το χώμα θα χρειάζεται νερό θα γυρνάει ο κινητήρας και θα κλείνει το κύκλωμα της αντλίας με το τροφοδοτικό. Tον servo κινητήρα τον συνδέσαμε με καλώδια με το microbit για να καταλάβουμε πως λειτουργεί.

ΚΥΚΛΩΜΑ ΚΑΙ ΠΡΟΓΡΑΜΜΑΤΙΣΜΟΣ

Έτσι, προγραμματίσαμε τον servo, ώστε όταν η υγρασία του χώματος είναι κάτω από 800 να κουνηθεί λίγο για να φτάσει στην αντλία και να την ενεργοποιήσει. 

![image](https://github.com/EllinogermanikiAgogi1/EAsavingwater/assets/119315105/e16f2118-daf9-4944-9385-babbb94963cf)

![image](https://github.com/EllinogermanikiAgogi1/EAsavingwater/assets/119315105/efa6d201-1863-4f40-a238-411f13e8e853)

![image](https://github.com/EllinogermanikiAgogi1/EAsavingwater/assets/119315105/c9a071a2-de9a-4c7e-9a18-c1c9852bb093)


Στο τέλος, κολλήσαμε την αντλία νερού στο πίσω μέρος και στη μέση της μακέτας. Γενικά, όμως, αντιμετωπίσαμε αρκετά προβλήματα με την αντλία και το τροφοδοτικό. Πολλές φορές το σωληνάκι της αντλίας κολλούσε με αποτέλεσμα να μην ρίχνει νερό στο χώμα. 

![image](https://github.com/EllinogermanikiAgogi1/EAsavingwater/assets/119315105/5abb882b-eb4d-4309-bed9-17555ec14f39)

![image](https://github.com/EllinogermanikiAgogi1/EAsavingwater/assets/119315105/a3ed2986-3b9b-4f5d-a9aa-f05c0db915a8)

Η ΠΑΡΟΥΣΙΑΣΗ ΤΗΣ ΛΕΙΤΟΥΡΓΙΑΣ ΤΟΥ PROJECT ΜΑΣ

https://www.youtube.com/watch?v=f02awrFnnCw

